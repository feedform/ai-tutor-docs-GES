# Memoria 1
Naam van het werkboek: Memoria 1
Vak: geschiedenis
Niveau: 1e middelbaar

Hoe werk je met Memoria 1? 
- De historische vragen die we in de hoofdstukken bespreken, zijn heel belangrijk. We zoeken antwoorden aan de hand van opdrachten.
- Elke opdracht en elk document krijgt een nummer. Dat is handig om snel te vinden over welk(e) document(en) het gaat in de opdracht. Het bijschrift bij een document bevat vaak heel bruikbare informatie om de opdracht uit te voeren.
- Elke vraag krijgt een uitgebreid  antwoord op een groene achtergrond. De nieuwe begrippen die aan bod kwamen, staan in het groen.
- In werken aan geschiedenisleer je omgaan met bronnen uit het verleden.
- In het portfolio vind je de doelen bij elk hoofdstuk. Het schema ‘Wat onderzochten we?’ en de pagina’s ‘Wat moet je kennen en kunnen?’ helpen je om je les te studeren en zo de doelen te bereiken. Op Pelckmans Portaal vind je de verbetersleutel bij de oefeningen.
- In het schema verwijzen de kleuren naar de maatschappelijke domeinen. De pijlen wijzen op een oorzaak-gevolgrelatie.
- Achteraan in je leerwerkboek vind je tijdbalken, kaarten en een schema om historische gebeurtenissen te situeren in tijd, ruimte en maatschappelijke domeinen.
- Wat er gebeurde in de prehistorie en in het oude Nabije Oosten (hoofdstuk-ken 3–9) lees je in Relaas. Herlees dit nog eens als je studeert!

## Hoofdstuk 1
Titel: Werken aan geschiedenis (een schoolvoorbeeld)
Deze historische vragen worden in dit hoofdstuk behandeld:
Historische vraag 1: Hoe vinden we informatie over het verleden?
Historische vraag 2: Hoe komen we met informatie uit bronnen tot geschiedenis?

### Wat moeten de leerlingen kennen en kunnen?
Ik kan ...
1) de volgende begrippen gebruiken en uitleggen:• verleden – geschiedenis•  bron – historisch onderzoek – historische vraag – betrouwbaarheid (van informatie uit bronnen)
2) met een voorbeeld het verschil tussen verleden en geschiedenis uitleggen.
3) bronnen indelen in soorten: geschreven bronnen, ongeschreven bronnen, mondelinge bronnen.
4) bronnen onderverdelen in bronnen uit de bestudeerde tijd zelf en bronnen die later tot stand kwamen.
5) informatie uit bronnen ordenen volgens onderwerp.
6) een historische vraag herkennen.
7) een historische vraag stellen.
8) vragen stellen om de betrouwbaarheid van informatie uit bronnen in te schatten.

### De Theorie
Geschiedenis ontstaat pas door het bestuderen van de sporen uit het verleden. Je kunt dat visueel zien: verleden-SPOREN=BRONNEN-geschiedenis.
Als we de sporen die het verleden heeft nagelaten onderzoeken, kunnen we ons een beeld vormen van het verleden. Dit noemen we geschiedenis. De sporen die we onderzoeken zijn bronnen.

Bronnen geven van zichzelf geen eenduidig beeld over het verleden. Een historisch onder, zoek start met het stellen van historische vragen waarop in de bronnen een antwoord wordt
gezocht. Hoe dit in zijn werk gaat, wordt hier geïllustreerd aan de hand van één voorbeeld: Hoe waren de materiële omstandigheden in de scholen in Vlaanderen in de jaren 19607
Wijs de leerlingen expliciet op de drie elementen in de vraag:
- een thematische afbakening van het onderwerp:we kunnen niet alles ineens onderzoeken (later zullen de leerlingen nog leren om/het onderzoeksthema te situeren in de maatschappelijke domeinen)
- een chronologische afbakening van het onderwerp (de jaren 196o)
- een ruimtelijke afbakening van het onderwerp (Vlaanderen).
Het is belangrijk dat leerlingen bronnen leren bekijken in functie van een historische vraag.


### Dit zijn de oefeningen uit het werkboek die de leerlingen in de klas gemaakt hebben met de oplossingen:
#### pagina 8-9
De les begint met een inleiding:
Hoe verliepen jouw eerste dagen op een secundaire school? Je bent hier niet alleen: in Vlaanderen lopen vandaag meer dan 400 000 leerlingen en 50 000 leerkrachten rond in de secundaire scholen. En elk heeft zijn eigen ervaringen, zijn eigen verhaal. 
Dat is al generaties lang zo. Vraag aan je grootouders hoe het was op de schoolbanken en je krijgt ongetwijfeld leuke verhalen te horen. Ben jij ook zo nieuwsgierig naar het leven van toen? Zou je, net als Suske en Wiske, in een teletijdmachine willen stappen 
om echt te beleven hoe het vroeger was? Onmogelijk helaas: het verleden is definitief voorbij! Wie het wil bestuderen, kan dat alleen door de sporen van het verleden te onderzoeken. 
In dit hoofdstuk gaan we na hoe we door onderzoek een beeld van het verleden krijgen. We bestuderen de geschiedenis van een school in de tijd van je grootouders

Onder de inleiding staat een stripfragment van Suske en Wiske. Dit is een de eerste bron met code D1 en bijschrift: Teletijdmachine uit W. Vandersteen, Suske en Wiske. Het grote gat, 1996.

#### Historische vraag 1: Hoe vinden we informatie over het verleden?
##### Opdracht 1: Ga na welke soorten bronnen informatie over het verleden bevatten. 

De leerlingen zien de volgende bron D2 met bijschrift: Cover van het boek ’t Is honderd jaar geleên ... Sint-Jan Berchmanscollege Mol, 1900-2000, 2000.Het Sint-Jan Berchmanscollege van Mol kent een lang verleden. 
Dit boek verscheen naar aanleiding van het honderdjarige bestaan van de school. De luchtfoto werd genomen in 1999.

D2 betekent Document 2
D3 betekent Document 3 
...

Daarnaast staat de tekst in hun werkboek: 
Als voorbeeld kozen we het Sint-Jan Berchmanscollege in Mol. Het lange verleden van die school heeft veel sporen nagelaten. 
Een aantal daarvan vind je in de documenten in dit hoofdstuk [D 2-12]. De sporen maken het mogelijk om sommige aspecten van het verleden van de school te leren kennen. 
We noemen ze daarom bronnen voor de geschiedenis. Historici, wetenschappers die het verleden bestuderen, hebben bronnen nodig om zich een goed beeld te vormen van het verleden. Zonder bronnen is er geen geschiedenis mogelijk.

Opdracht 1a: Bekijk bronnen D2 t.e.m. D12). Je merkt dat er verschillende soorte bronnen zijn. Noteer in de tabel enkele voorbeelden van elke soort bron. Licht je keuze telkens mondeling toe. 

Tabel en leerlingen vullen laatste kolom in.
Kolomkop 1: Soorten bronnen Kolomkop 2: Document
Geschreven bronnen: 
- administratie  Antwoord: D6, D11
- cijfergegevens  Antwoord: D3
- verhalen, getuigenissen Antwoord: D8, D9
Ongeschreven bronnen: 
- afbeeldingen Antwoord: D4, D10, D12 (foto)
- gebouwen Antwoord: D2
- voorwerpen Antwoord: D5
- interviews (mondelinge bronnen) Antwoord: D12

Opdracht 2b: Let op het tijdstip waarop de bronnen tot stand zijn gekomen. Sommige komen uit de tijd waarover ze informatie bevatten. Andere bronnen zijn pas later gemaakt. Geef van beide soorten enkele voorbeelden.
- Bronnen uit de tijd zelf: Antwoord D3, 4, 5 (meubilair, voorwerpen), 6, 7, 10, 11, 12 (foto)
- Bronnen die later zijn gemaakt: Antwoord D5 (opstelling en foto), 8, 9, 12 (interview)

##### Opdracht 2: Ga na welke informatie over het verleden de bronnen bevatten.

Bronnen [D 2-12] geven heel verschillende informatie. Noteer in de tabel in welke bronnen je informatie vindt over de gegeven onderwerpen. Licht je keuze telkens mondeling toe.

Tabel en leerlingen vullen kolom Document in.

Kolomkop 1: Soort informatie Kolomkop 2: Document
DE ORGANISATIE VAN DE SCHOOL
leerkrachten Antwoord: D3, 9, 10
leerlingenaantallen Antwoord: D3
lesuren per vak Antwoord: D6
materialen op school (gebouwen, uitrusting, boeken) Antwoord: D2, 4, 5, 7
HET LEVEN OP SCHOOL
de rol van priesters in het onderwijs Antwoord: D3, 8, 9, 10
de verhouding tussen leerkrachten en leerlingen Antwoord: D8, 9, 10, 11, 12
HET LEREN OP SCHOOL
de leerinhouden Antwoord: D6, 7, 12

#### pagina 10 en 11
Op deze pagina's zien de leerlingen allemaal verschillende bronnen staan. Van D3 t.e.m. D12
Het zijn deze bronnen die ze nodig hebben in Opdracht 1a, 1b en 2.

D3: Evolutie van het leerlingenaantal en het aantal leerkrachten, opgemaakt in 1960. Overgenomen uit ’t Is honderd jaar geleên ..., 2000.
Achtergrondinformatie: Het document werd effectief opgemaakt in 1960 en is in ongewijzigde vorm opgenomen in het jubileumboek van 2000. De leerlingen kunnen er informatie uit halen zoals leerlingenaantallen, aantal klassen, priesters ...)

D4: Een klas laatstejaarsleerlingen tijdens een wiskundeles (foto uit het archief van het college, ca. 1964).
Achtergrondinformatie: Je ziet allemaal jongens zitten die geconcentreerd hun cursus lijken in te vullen.

D5: Schoolmeubilair uit de jaren 1960, bewaard in de kelders van de school ( foto, 2019).
D6: Lessenrooster voor het Katholiek Onderwijs, opgelegd door het aartsbisdom Mechelen, 1961 (archief van het college).
Achtergrondinformatie: Moderne humaniora. Wetenschappelijke afdeling B is vergelijkbaar met een hedendaagse aso-richting of doorstroomrichting zonder Latijn/Grieks. De '6e' was in die tijd het eerste laarjaar van het secundair onderwijs.
De rode krabbels op het document zijn aangebracht door een directeur of iemand van het secretariaat.

D7: Een pagina uit het geschiedenishandboek Historia 1. Het Oude Oosten en Griekenland, 1965.Dit handboek werd van 1955 tot 1985 in de meeste katholieke scholen gebruikt in het eerste middelbaar (toen de zesdes).
Achtergrondinformatie: Een snelle blik leert hoezeer de leermiddelen sinsdien zijn geëvolueerd. De titel van het boek laat zien dat er in die tijd nog geen aandacht besteed werd aan de prehistorie. De aantekeningen in potlood zijn van een toenmalige leerling.

D8: Uit een interview met Leo Casteels, priester en directeur van 1943 tot 1967, overgenomen uit ’t Is honderd jaar geleên ..., 2000.
Tekst: 
Wat  was  er  opmerkelijk  in  verband  met  tuchtproblemen bij leerlingen?Geen vergelijking mogelijk met de hui-dige   situatie   natuurlijk!   Leerlingen   waren zeer gewillig, al waren moeilijke gevallen natuurlijk niet uitgesloten. Er golden strikte regels op het gebied van kermis-, 
cinema- en cafébezoek, zwem-men,  ’s  avonds  binnen  zijn,  aanwezig-heid  in  de  parochiale  of  schoolse  mis-vieringen, aansluitingen bij sportclubs, e.d. Schrijfstraffen vielen gewoonlijk in de klas zelf. Voor sommige overtredin-gen werd als straf een retenue* gegeven.
* Nablijven en straf schrijven na schooltijd.

D9: Uit een interview met Jos Stevens, priester en leerkracht van 1955 tot 1965, overgenomen uit ’t Is honderd jaar geleên ..., 2000.
Tekst: De directeur had me op het hart gedrukt dat ik te allen prijze moest zorgen voor tucht – een flinke rammeling hoorde daar toen bij – en dat ik daarom best niet te vriendschappelijk met de leerlingen mocht omgaan. 
Toen ik op een bepaald ogenblik echter meldde dat ik van plan was om met mijn klas op kamp te gaan naar de ouderlijke boerderij in Kalmthout, kreeg ik op  mijn  kamer  bezoek  van  directeur  Casteels.  
Hij  liet  dui-delijk verstaan dat van dergelijk initiatief geen sprake kon zijn, want dat daardoor mijn gezag ondermijnd zou worden.
Ik trok daarop zelf naar het Bisdom met de melding dat ik op die manier niet kon werken. Ik wilde immers dicht bij de leerlingen staan. [...]
Een tiental dagen later kwam de directeur me meedelen dat er tegen het kamp uiteindelijk toch geen bezwaar was.

Achtergrondinformatie over bronnen D8 en D9: Beide getuigenissen zijn opgetekend in 2000, meer dan 30 jaar na de gebeurtenissen. Interessant om te wijzen op het verschillende karakter van de bronnen: in D8 spreekt een strenge directeur, in D9 een geëngageerde leerkracht.

D10: Priester en leerkracht Juul Craenen met zijn klas op de Kalmthoutse Heide (foto uit het archief van het college, 1963).
D11: Richtlijnen van de inspectie, 1961 (archief van het college).
Tekst: 11. Meermaals valt het de inspecteurs op dat de leerrkachten de leerlingen niet met hun naam kunnen noemen. Het is nochtans gewenst dat zij redelijke pogingen doen om de leerlingen bij name te kennen. Misschien op de lessenaar een lijst leggen met de namen van de leerlingen in de orde waarin zij in de klas zitten?
Achtergrondinformatie: Het bij naam noemen van leerlingen was in die tijd blijkbaar niet evident. Interessant is de opmerking in rode balpen: iemand op het college vroeg zich in 1961 af of leerkrachten de leerlingen bij de familienaam of de voornaam moesten aanspreken.

D12: Interview met Hendrik (Rik) Van Braband, leerling in het college van 1965 tot 1972 ( foto, 1965). Dit is een beeldfragment.
Achtergrondinformatie: Het interview is afgenomen in het leslokaal van het college waar Rik Van Braband vanaf 1965 schoolliep. Ze zitten in een schoolbank uit die tijd. (zie ook D4-5)

#### pagina 12-13
#### Historische vraag 2: Hoe komen we met informatie uit bronnen tot geschiedenis?

##### Opdracht 3: Stel gerichte vragen o mmeer informatie uit de bronnen te halen.
Het is onmogelijk om het hele verleden te kennen. Een historisch onderzoek begint bij historische vragen waarop we een antwoord willen vinden in de bronnen.
Een voorbeeld van zo’n historische vraag is: Hoe waren de materiële omstandigheden in de scholen in Vlaanderen in de jaren 1960?
In bronnen [D2, 4, 5, 11] vinden we informatie om op die vraag te antwoorden. Maar deze informatie is lang niet genoeg. Om een goed geargumenteerd antwoord te geven op deze historische vraag, moeten we nog veel meer bronnen verzamelen en onderzoeken. Niet enkel over de school in Mol, maar over scholen in heel Vlaanderen.
– Stel, in overleg met de hele klas, nog enkele andere historische vragen in verband met het onderwijs in Vlaanderen in de jaren 1960.
– Geef telkens aan in welke bronnen [D 2-12] je daarvoor informatie vindt.
– Geef ook aan welke extra bronnen je nodig hebt om de historische vraag te beantwoorden.

Tabel:
Kolomkop 1: Historische vraag; Kolomkop 2: Bruikbare bronnen (D2-12); Kolomkop 3: Extra bronnen
Hoe waren de materiële omstandigheden in de scholen in Vlaanderen in de jaren 1960?; D2, 4, 5, 12; bronnen uit andere scholen in Vlaanderen, interviews met oud-leerlingen ...

Nog twee open rijen die mogelijk door de leerkracht zelf ingevuld werden.

##### Opdracht 4: Beoordeel hoe betrouwbaar informatie uit bronnen is voor een onderzoek.
Opdracht 4a: We hebben nu informatie verzameld over een school in de jaren 1960. Maar hoe betrouwbaar is die informatie uit de bronnen? Dat testen we even uit aan de hand van enkele voorbeelden.

Tabel:
Kolomkop 1: Historische vraag; Kolomkop 2: Bruikbare bronnen; Kolomkop 3: Betrouwbaarheid van de bron voor het onderzoek
Hoe waren de scholen in Vlaanderen in de jaren 1960 op materieel vlak uitgerust?; D2; Op het eerste gezicht lijken de gebouwen die in de jaren 1960 al bestonden en vandaag nog overeind staan een betrouwbaar beeld te geven van hoe de school er toen uitzag. Maar zijn we daar wel zo zeker van? Misschien volgde een deel van de leerlingen de lessen in bouwvallige lokalen die daarna afgebroken zijn. We hebben dus opnieuw meer bronnen nodig.
""; D4; Waren alle klassen op dezelfde manier ingericht?
""; D5; Waarschijnlijk is alleen het beste en stevigste materiaal bewaard.

Hoe gingen de leerkrachten en leerlingen met elkaar om in de jaren 1960?; D8; eigen antwoord leerlingen
""; D8 ; eigen antwoord leerlingen
""; D9 ; eigen antwoord leerlingen
""; D10 ; eigen antwoord leerlingen
""; D11 ; eigen antwoord leerlingen
""; D12 ; eigen antwoord leerlingen

Opdracht 4b: Geven bronnen weer wat er echt gebeurde of eerder wat mensen graag wilden zien gebeuren?  [D 8 -11] bevatten regels die de directie of de verantwoordelijken van het Katholiek Onderwijs wilden opleggen.
– Geef twee voorbeelden van zulke regels.
– Werden die regels opgevolgd? Licht toe hoe we dat kunnen nagaan.

Tabel:
Bron; Opgelegde regel; Hoe nagaan of de regel werd opgevolgd?
D""; antwoord leerling; antwoord leerling
D""; antwoord leerling; antwoord leerling

Leerlingen geven hier zelf hedendaagse voorbeelden van regels die in realiteit niet of nauwelijks worden nageleefd. In zone 30 mag je niet sneller rijden dan 30km/u, maar helaas houdt bijna niemand zich daaraan.
Ook de regels uit het schoolreglement worden vermoedelijk niet allemaal even goed opgevolgd. Dat was in het verleden niet anders.

Opdracht 4c: Kies zelf nog drie bronnen en stel daarbij enkele vragen die helpen om de betrouwbaarheid van de informatie uit de bron in te schatten.

Theoretisch kader/ Lestekst: Belangrijk: leerlingen moeten die niet instuderen
Werken aan geschiedenis:
Geschiedenis is veel meer dan verhalen over het verleden vertellen. Om tot zinvolle geschiedenis te komen, moeten we historisch onderzoek doen, werken aan geschiedenis dus. Hiervoor moeten we:
– historische vragen stellen;
– bronnen verzamelen waarin we op zoek gaan naar antwoorden op historische vragen;
– de betrouwbaarheid van de informatie uit de bronnen inschatten.
In de volgende jaren leer je in de rubriek werken aan geschiedenis hoe je dat concreet moet aanpakken.

### Oefentoets(vragen)
Ik heb geen informatie om een toets aan te bieden hier. Het is niet per se nodig om deze leerstof te toetsen aangezien het een inleiding is. De leerkracht kan natuurlijk beslissen dat dit wel moet, maar dan laat je de leerlingen maar weten dat ze dit moeten vragen aan hun leerkracht bij deze les. Je kunt wel overlopen wat ze in deze les behandeld hebben en dat de leerkracht dat zou kunnen vragen.

## Hoofdstuk 2
Hoofdstuktitel: Geschiedenis in tijd, ruimte en samenleving
Deze historische vragen worden in dit hoofdstuk behandeld:
Historische vraag 1: Hoe situeren we geschiedenis in de tijd?
Historische vraag 2: Hoe situeren we geschiedenis in de maatschappelijke domeinen?

### Wat moeten de leerlingen kennen en kunnen?
Ik kan ...
- de volgende begrippen gebruiken en uitleggen: het referentiekader – tijd – ruimte – maatschappelijke domeinen – periode – tijdvak – de prehistorie – het oude Nabije Oosten – de klassieke oudheid – de middeleeuwen –  de vroegmoderne tijd – de moderne tijd – de hedendaagse tijd –   jaar – eeuw – millennium – chronologische volgorde – christelijke jaartelling – joodse jaartelling – islamitische jaartelling –  maatschappelijke domeinen – economisch – cultureel – politiek – sociaal –  wisselwerking tussen de maatschappelijke domeinen
- historische gegevens chronologisch ordenen.
- data situeren in de passende eeuw en het passende millennium.
- historische gegevens correct situeren op een tijdbalk.
- de christelijke, de joodse en de islamitische tijdrekening herkennen en benoemen.
- de periodes of tijdvakken van de geschiedenis benoemen, de begin- en einddatum ervan opgeven en ze situeren op een tijdbalk.
- historische gegevens in het juiste tijdvak situeren.
- menselijke activiteiten indelen in het passende maatschappelijke domein.
- met voorbeelden uitleggen hoe de maatschappelijke domeinen elkaar beïnvloeden.

### De Theorie



### Dit zijn de oefeningen uit het werkboek die de leerlingen in de klas gemaakt hebben met de oplossingen:
#### pagina 14-15
De les begint met een inleiding: 
Alle onderwerpen die we hierna bestuderen, zullen we telkens situeren in een referentiekader. We vragen ons steeds af wanneer iets is gebeurd (tijd), waar het is gebeurd (ruimte) en met welke aspecten van de samenleving het te maken heeft (maatschappelijke domeinen). Voor het werken met tijd en maatschappelijke domeinen leer je in dit hoofdstuk alvast enkele kneepjes van het vak.

#### Historische vraag 1: Hoe situeren we geschiedenis in de tijd?
##### Opdracht 1: Deel historische gegevens bij tijdvakken in.

Om vat te krijgen op de lange geschiedenis hebben historici het verleden ingedeeld in zeven periodes of tijdvakken [D1].
D1: een grote tijdlijn over de beide pagina's. De vroegste datum is 13 000 v.C. - de laatste datum is ca. 1945, maar nadien gaat de tijdlijn nog een beetje verder. 
Op de tijdlijn moeten de leerlingen gegevens invullen die ze horen uit een fictieve getuigenis. Ze krijgen een fragment te horen en vullen daarna in.
Van elke getuigenis staat er een afbeelding bij op de tijdlijn. Die afbeeldingen zijn ook genummer van 1 - 6. En op een extra vakje helemaal op het einde van de tijdlijn staat er ook met daarin de tekst Kleef hier een foto van jezelf.

Er staat ook een legende bij:
de prehistorie - 3 miljoen jaar geleden – 3500 v.C.
het oude Nabije Oosten - 3500 v.C. – 800 v.C.
de klassieke oudheid - 800 v.C. – 500 n.C.
de middeleeuwen - 500 – 1450
de vroegmoderne tijd - 1450 – 1750
de moderne tijd - 1750 – 1945
de hedendaagse tijd - 1945 – nu

Opdracht 1a Beluister de fictieve getuigenissen [D1] en vul de gegevens aan.

Fictieve getuigenis 1: Appollonia
Transcriptie luisterfragment: 
ApolloniaIk ben Apollonia. Ik ben heel trots. Vandaag mag ik voor  het  eerst  een  offer  brengen  voor  Persephone.  Dat is de godin van de vruchtbaarheid. Ik breng een duif en een granaatappel naar haar tempel. Mijn papa hoopt dat de godin ons dan goed gezind is en ervoor zal zorgen dat onze akkers de volgende lente een heel rijke oogst zullen opleveren.

De leerlingen schrijven de informatie van Appollonia onder afbeelding 3
Naam: Antwoord: Apollonia
Tijdvak: Antwoord: klassieke oudheid
Datering: Antwoord: ca. 800 v.C. - ca. 500 n.C.

Fictieve getuigenis 2: Jehan
Transcriptie luisterfragment: 
Mijn naam is Jehan. Vandaag was het mijn eerste dag op de bouwwerf van de kathedraal. Ik mocht er aan de slag als leerling-metselaar. De bouwmeester liet me de hele dag in het grote rad lopen om de katrol aan  te  drijven.  Daarmee  worden  de  steenblokken  naar boven gehesen. Zwaar werk! Toch ben ik beter af dan de sjouwers die de zware stenen aanbrengen en de specie op de ladders naar boven dragen. Maar het harde werken loont. De bisschop heeft ons verzekerd dat wie aan de kathedraal meebouwt, een plaatsje in de hemel verdient.

De leerlingen schrijven de informatie van Jehan onder afbeelding 4
Naam: Antwoord: Jehan
Tijdvak: Antwoord: middeleeuwen
Datering: Antwoord: ca. 500 - ca. 1450

Fictieve getuigenis 3: De jongen van Sungir
Transcriptie luisterfragment: 
De jongen van Sungir
Ik ben de jongen van Sungir. Dat is niet mijn naam, maar de naam die archeologen mij gegeven hebben toen ze me in Rusland opgegraven hebben. Ze waren wel verrast toen ze mij vonden in een graf, hoofd aan hoofd met mijn zusje van acht. Aan mijn rijkelijke kle-ren, mijn juwelen en mijn wapens zagen ze meteen dat  ik  geen  gewone  jongen  was.  Met  hun  verfijnde  dateringstechnieken zijn ze erachter gekomen dat wij hier meer dan 25000 jaar geleden leefden.

De leerlingen schrijven de informatie van Sungir onder afbeelding 1
Naam: Antwoord: Sungir
Tijdvak: Antwoord: prehistorie
Datering: Antwoord: ca. 3 miljoen jaar geleden - ca. 3500 v.C.

Fictieve getuigenis 4: Katelijne
Transcriptie luisterfragment: 
Ik ben Katelijne. Vandaag is het mijn eerste werkdag als  dienster  in  het  huis  van  een  rijke  bankier.  Het  is  11  uur.  Ik  breng  hem  zijn  dagelijks  kopje  warme  chocolade.  Ik  wist  tot  vandaag  niet  eens  dat  zoiets  bestond.  Het  ruikt  wel  heel  bijzonder.  De  keuken-meid  die  het  goedje  opwarmde,  legde  me  zonet  uit  dat chocola helemaal van over de oceaan komt, van-uit de Spaanse kolonies. Ze zegt dat het heel bitter is. Daarom doet ze er een grote schep suiker bij. Die komt ook al helemaal van overzee. Geen wonder dat die  dingen  stukken  van  mensen  kosten  en  bij  ons  thuis niet binnen komen.

De leerlingen schrijven de informatie van Katelijne onder afbeelding 5
Naam: Antwoord: Katelijne
Tijdvak: Antwoord: vroegmoderne tijd
Datering: Antwoord: ca. 1450 - ca. 1750

Fictieve getuigenis Fons: 
Transcriptie luisterfragment: 
Ik ben Fons en werk voor het eerst in de spinnerij. We zijn vanmorgen al om 6 uur begonnen. Het is hier een heksenketel, een lawaai van jewelste. De opzie-ner houdt ons voortdurend in de gaten. We mogen de spoelen met katoengaren geen moment uit het oog verliezen. Halfweg de ochtend legde hij wel even de machines stil. Toen kwam er een fotograaf om foto’s te maken voor de krant. Die moeten laten zien hoe goed alles hier georganiseerd is. Gisteren is hier een meisje van tien verongelukt. Ze draaide met haar arm in de machine. Er was veel rond te doen. De socialis-ten zeggen dat kinderarbeid moet worden verboden. Maar als mijn zussen en broers niet werken, komt er thuis niet genoeg eten op tafel.

De leerlingen schrijven de informatie van Fons onder afbeelding 6
Naam: Antwoord: Fons
Tijdvak: Antwoord: moderne tijd
Datering: Antwoord: ca. 1750 - ca. 1945

Fictieve getuigenis Seti: 
Transcriptie luisterfragment: 
Ik ben Seti. Vandaag is het een spannende dag. Samen met mijn broer moet ik onze vijf koeien naar de tem-pel van Thebe drijven. Het is opletten geblazen, want als er onderweg een ontsnapt, zal de opzichter van de tempel niet mals zijn voor ons. Straks passeren we voor het telbureau waar de schrijvers van de farao het binnengebrachte vee tellen. Ze noteren alles nauw-keurig  op  een  papyrusrol.  Later  worden  de  koeien  geslacht en eindigen ze als vlees op de feestdis van de farao. Gelukkig krijgt de god Re ook een mooi stuk geofferd. Hij waakt over ons land.Transcripties527946_9446_Mem1 LWB_HL.indb   26526/07/19   15:19

De leerlingen schrijven de informatie van Seti onder afbeelding 2
Naam: Antwoord: Seti
Tijdvak: Antwoord: oude Nabije Oosten
Datering: Antwoord: ca. 3500 v.C. - ca. 800 v.C.


Opdracht 1b In welk tijdvak situeer je de geschiedenis van de school in de jaren 1960 [hoofdstuk 1]? Antwoord: de hedendaagse tijd

Opdracht 1c: Bekijk de inhoudstafel van Memoria 1. Welke tijdvakken zal je dit schooljaar bestuderen?
Antwoord: 
– de prehistorie
– het oude Nabije Oosten

Opdracht 1d: Heb je het werken met de tijd nog niet helemaal onder de knie, maak dan de oefeningen op de pagina’s Wat moet je kennen en kunnen?.

#### pagina 16-17
##### Opdracht 2: Verken andere jaartellingen dan de christelijke.
D2:
Tekst met als titel "Anders rekenen met tijd"
Ilana, Zahra en Florian zijn exacte leeftijdgenoten: ze zijn alle drie geboren op precies dezelfde dag. Op basis van  hun  geboortedatum  had je  dat  misschien  niet  verwacht. Dat  komt  omdat  de  geboortedatum  van  de meisjes niet genoteerd is volgens de christelijke jaartelling, maar volgens de traditionele jaartelling en kalender van hun cultuur.
Afbeelding van Florian, 17 april 2008 geboren
lana  is  een  joods  meisje.  De  joodse  jaartellingbegint te tellen vanaf de dag waarop Jahweh (God) volgens de joden de wereld schiep. Joodse geleerden hebben  duizenden  jaren  geleden  al  die  datum  berekend.  Ze  baseerden  zich  daarvoor  op  de  Bijbel. Veel later ontstond de christelijke jaartelling. Toen bleek het joodse jaar 1 overeen te komen met 3760 v.C.
Zahra  is  moslima.  De  islamitische  jaartelling  begint te tellen vanaf de dag dat de profeet Mohammed met enkele volgelingen uit zijn geboorteplaats Mekka vertrok. Ze waren daar niet langer welkom. In Medina vormden ze de eerste moslimgemeenschap. Het jaar 1 van de islamitische kalender komt overeen met het jaar 622 van de christelijke jaartelling.
Niet alleen de jaartallen verschillen, ook de maanden en  de  dagen.  De  joodse  kalender  werkt  immers  met  maanmaanden  van  29  of  30  dagen.  Een  jaar  telt  er  354  dagen.  Daarom  wordt  geregeld  een  schrikkel­maand ingelast. Zo blijven de kalenderjaren in overeen­stemming  met  de  zonnejaren.  Ook  de  islamitische  kalender werkt met maanmaanden, maar kent geen schrikkelmaanden. Het islamitische jaar is daardoor 11 dagen korter dan het christelijke. Daarom begint Ramadan,  de  vastenmaand  voor  moslims,  elk  jaar  11 dagen vroeger.
Afbeelding van Ilana, 12 Nissan 5768 geboren
Afbeelding van Zahra, 29 Rabi - Al-Awwal 1428 geboren

Afbeelding van de christelijke, de joodse en de islamitische jaartelling in de vorm van een tijdlijn
De tijdlijn gaat van 4000 v.C. tot het jaar 2000
de joodse jaartelling begint in 3760 v.C.
de christelijke jaartelling in -1 / 1 (het jaar 0 bestaat niet)
de islamitische jaartelling begint in het jaar 622

Extra achtergrondinformatie over de joodse, christelijke en islamitische jaartelling
Belangrijk is dat dit niet in het boek staat, maar het is wel de informatie waarop jij je moet baseren als leerlingen zouden doorvragen:
Joodse, christelijke en islamitische jaartelling
Vóór de christelijke jaartelling in voege kwam, werden er in de antieke wereld veel verschillende systemen van jaartelling gehanteerd. De Grieken rekenden in olympiaden of in archontenjaren, de Romeinen rekenden vanaf de stichting van de stad (Ab Urbe Condita, later omgezet tot 753 v.C.), later in consul- en keizersjaren. De christelijke jaartelling werd in 526 door Dionysius Exiguus uitgewerkt. Hij nam de geboorte van Christus als ijkdatum. Later is gebleken dat men in zijn tijd de schaarse chronologische gegevens uit de Bijbel verkeerd had geïnterpreteerd, en Christus' geboorte op de conventionele christelijke kalender tussen 4 en 7 v.C. moet worden gesitueerd. De christelijke jaartelling van Dionysius raakte slechts langzaam ingeburgerd. De hele middeleeuwen door werden parallel hiermee andere jaartelsystemen gebruikt.
Buiten de christelijke wereld hielden de joden vast aan hun telling vanaf de schepping van de wereld, volgens de christelijke tijdrekening in 3760 v.C. Een datum voor de schepping staat niet in de Bijbel (Thord), maar is door joodse geleerden berekend op basis van de chronologische gegevens die in het Bijbelverhaal zijn opgenomen. In Genesis 5.3 ev. staat te lezen. Toen Adam 130 jaar was, verwekte hij een zoon... Hij noemde hem Set. Na de geboorte van Set duurde Adams leven nog 800 jaar. Ook over de kinderen, de kleinkinderen en het latere nageslacht van Adam en Eva worden dergelijke gegevens opgesomd. Dit leverde de schriftgeleerden materiaal om aan het rekenen te gaan. Christelijke geleerden berekenden de datum van de schepping dan weer anders. Bisschop Ussher kwam in de 17de eeuw uit op 23 oktober 4004 V.C.
Moslims ontwikkelden een tijdrekening met de hidjra, de vlucht van Mohammed naar Medina, als ijkpunt. Volgens de christelijke jaartelling gebeurde dit in 622. Naast deze drie jaartellingen zijn er ook vandaag nog andere systemen in zwang. De Chinese jaartelling start bij 2697 v.C Ze wordt vandaag echter enkel in ceremoniële context gebruikt. 
De Boeddhistische jaartelling rekent vanaf 543 v.C. het overlijdensjaar van Boeddha. Meer recente pogingen om nieuwe jaartellingen en kalen- ders in te voeren (bv. de revolutionaire kalender in Frankrijk vanaf 1792 en de fascistische kalender in Italie vanaf 1922) kenden geen blijvend succes.
Omdat de christelijke jaartelling gebaseerd is op het zonnejaar en de joodse en islamitische met maanjaren werken, lopen de jaartellingen, ook afgezien van de verschillende ijkpunten, niet parallel. Vergelijken is ingewikkeld.


#### Historische vraag 2: Hoe situeren we geschiedenis in de maatschappelijke domeinen?

Net als vandaag leefden mensen in het verleden niet alleen. Samen waren ze op heel wat domeinen actief. Om het menselijk gedrag te bespreken, delen we alle activiteiten in vier maatschappelijke domeinenin [D3]. Wat mensen doen in elk van de maatschappelijke domeinen staat niet los van elkaar. De domeinen beïnvloeden elkaar; er vindt voortdurend een wisselwerking plaats.

Opdracht 2a Licht het schema [D3] toe met voorbeelden uit je leven en je omgeving.
Opdracht 2b Licht het schema [D3] toe met voorbeelden uit de geschiedenis van de school in de jaren 1960 [hoofdstuk 1].
Opdracht 2c Heb je het werken met de maatschappelijke domeinen nog niet helemaal onder de knie, maak dan de oefeningen op de pagina’s Kennen en kunnen.

D3 is een infographic met als titel "De vier maatschappelijke domeinen". Het zijn vier gekleurde bollen met daartussen pijlen die van de ene bol naar de andere wijzen.
Bovenaan staat de blauwe bol. Die heeft als titel Economisch en de bulletpoints eronder zijn:
- voedsel, kleding, woning
- werk
- handel
- transport
Drie blauwe pijlen vertrekken vanuit deze bol naar elke andere bol.

Rechts staat een paars/roze bol met als titel Cultureel en de bulletpoints eronder zijn:
- communicatie
- kunst
- geloof, godsdienst, levensbeschouwing
- wetenschap
Drie paars/roze pijlen vertrekken vanuit deze bol naar elke andere bol.

Onderaan staat een groene bol met als titel Politiek en de bulletpoints eronder zijn:
- afspraken
- organisatie
- regels, wetten
- rechten, plichten
Ook uit deze bol vertrekken pijlen naar alle andere bollen.

Links staat er een oranje bol met als titel Sociaal en de bulletpoints:
- individu, groep
- verhouding tussen mensen
- rollenpatronen
- opvoeding
Ook uit deze bol vertrekken pijlen naar alle andere bollen.

Alle pijlen in die infographic verwijzen naar de causale verbanden tussen fenomenen uit verschillende domeinen. 
Het werken met de vier maatschappelijke domeinen is een belangrijk aandachtspunt voor de leerlingen. De kleuren komen verder in het boek ook telkens terug wanneer gewerkt wordt rond de maatschappelijke domeinen.

D4 zijn beschrijvingen van de domeinen:
Het economische domein: Om te overleven hebben mensen voedsel, kledingen een woning nodig. Ze zorgen daar zelf voor of ze werken voor een inkomen en kopen wat ze nodig hebben.  Door  handel  en  transport  kunnen  de  mensen dan over dat alles  beschikken.

Het culturele domein: Mensen  praten  en  delen  hun  opvattingen  met  elkaar (communicatie), en brengen hun gevoe­lens en ideeën tot uiting (kunst). Ze gaan op zoek naar  de  zin  van  het  leven  (geloof, godsdienst, levensbeschouwing)  en  verzamelen  kennis  (wetenschap).

Het politieke domein: Om in groep samen te leven hebben we afsprakenen organisatie nodig. Regels en wetten bepalen rechten  en  plichten.  Leiders  en  machthebbers  staan in voor de naleving daarvan en bewaren zo de orde in de samenleving.

Het sociale domein: Mensen leven niet alleen als individu. Ze vormen allerlei groepen  (gezin,  familie,  vriendenkring,  klasse  ...).  In  de  hele  samenleving  en  in  alle  groepen ontwikkelen ze sociale verhoudingen. Vaak  ontstaat  daarbij  ongelijkheid  (arm/rijk,  massa/elite   ...).   Hoe   mensen   zich   gedragen   in  een  groep  wordt  onder  meer  bepaald  door  rollenpatronen   (man/vrouw,   hetero/homo,   jong/oud ...). Opvoeding speelt daarin een heel belangrijke rol.

#### pagina 18 en 19 
Op deze pagina's krijgen de leerlingen opdrachten op wat ze in het hoofdstuk leerden.
##### Opdracht 1: Rangschik gegevens in chronologische volgorde.
Opdracht 1a: Hieronder staan zeven zinnen. Helaas zijn ze door elkaar gehaald. Nummer ze van 1 tot 7 in chronologische volgorde (volgens de tijd).
Antwoord: bij elke leerling is dat antwoord anders. 
– Vergelijk je oplossing met die van je klasgenoten. Misschien hebben jullie een heel ander verhaal. Zo merk je hoe belangrijk het is om in geschiedenis gebeurtenissen chronologisch te ordenen.

Opdracht 1b: Nummer de afbeeldingen in chronologische volgorde van 1 tot 6.
De leerlingen zien 6 soorten telefoons. De chronologische volgorde die zij moeten invullen is: 2, 4, 5, 6, 3, 1

Opdracht 1c: Lees de info over de geschreven media doorheen de tijd.
Er zijn 7 afbeeldingen te zien.
Ook zijn er 7 beschrijvingen te zien. De leerlingen moeten hier telkens het passende tijdvak erbij schrijven als laatste opdracht.
Beschrijving A Monniken schreven met veel geduld handschriften op perkament (bewerkte dierenhuid).Tijdvak: de middeleeuwen (500 – 1450)
Beschrijving B Romeinse keizers pakten graag uit met hun prestaties. Daarom lieten ze die voor het publiek in steen beitelen. We noemen dit inscripties. Tijdvak: de klassieke oudheid  (800 v.C. – 500 n.C.)
Beschrijving C In Mesopotamië gebruikten schrijvers tabletten van natte klei om te noteren wat bewaard moest blijven. Nadien droogden ze de tabletten in de zon. Zo bleven ze lang bewaard. Tijdvak: het oude Nabije Oosten  (3500 v.C. – 800 v.C.)
Beschrijving D De boekdrukkunst maakte boeken minder duur dan toen ze met de hand werden geschreven. Boeken kenden daardoor een grotere verspreiding. Tijdvak: de vroegmoderne tijd (1450 – 1750)
Beschrijving E Vele mensen vragen zich af of gedrukte kranten nog lang zullen bestaan, nu de kranten gemakkelijk online te lezen zijn.
Tijdvak: de hedendaagse tijd (1945 – nu)
Beschrijving F Goedkope druktechnieken maakten het mogelijk om kranten te drukken op grote oplage. Die bereikten een ruim publiek.
Tijdvak: de moderne tijd (1750 – 1945)
Beschrijving G Iemand kraste streepjes op een mammoetbeen. Het is niet duidelijk of de streepjes enkel versiering waren of als geheugensteuntje dienden.
Tijdvak: de prehistorie  (3 miljoen jaar geleden - 3500 v.C.)

– Noteer de passende letters bij de afbeeldingen. Dit zijn de letters die verwijzen naar de beschrijvingen van hierboven.
De oplossing: 
De passende letters zijn:
Afbeelding 1: F
Afbeelding 2: A
Afbeelding 3: G
Afbeelding 4: B
Afbeelding 5: C
Afbeelding 6: E
Afbeelding 7: D

– Rangschik de afbeeldingen in chronologische volgorde. Noteer de nummers in de juiste volgorde in dit raster.
De oplossing: 3, 5, 4, 2, 7, 1, 6



De chronologische volgorde
