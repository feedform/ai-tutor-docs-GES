# Les 1
Deel: 1, Les: 1, Lestitel: Jezelf voorstellen

# Pagina's
Van pagina 10 t.e.m. pagina 14

# Dit moeten de leerlingen kunnen:
- Je leert je klasgenoten kennen.
- Je leert jezelf voorstellen.
- Je leert de OVUR-strategie.
- Je schrijft een tekstje over jezelf.

# Dit moeten de leerlingen niet kunnen:
- uitleggen wat OVUR is.

# De theorie
1. OVUR op p. 12
Als je een opdracht (luisteren, lezen, spreken en schrijven) goed wilt aanpakken, volg je best deze vier stappen:
– oriënteren = Wat moet je doen?
– voorbereiden = Hoe pak je dat aan?
– uitvoeren = Je voert de opdracht uit.
– reflecteren = Je denkt na over je aanpak en het resultaat.

Neem van deze vier woorden de eerste letter en je krijgt het letterwoord OVUR.
 
# Dit zijn de oefeningen uit het werkboek die de leerlingen in de klas gemaakt hebben met de oplossingen:

## pagina 10-11

### Opdracht 1: Vul de enquête in.

De enquête bestaat uit heel wat vragen:

1 Waar zou je willen wonen? in België of in een ander land
2 Wat vertel je als je het nieuwe kapsel van je beste vriend(in) mooi vindt? de waarheid of een leugentje om bestwil
3 Wat drink je na het lopen van een coopertest? water of frisdrank
4 Wat neem je uit de bibliotheek mee naar huis?    een  strip  of  een  boek
5 Wat doe je op woensdagnamiddag?    sporten  of  in de zetel hangen
6 Hoe pak jij de installatie van je nieuwe smartphone aan? eerst de gebruiksaanwijzing lezen of   uitproberen tot het werk
7 Wat doe je het liefst in de paasvakantie?    op reis gaan    thuisblijven
8 Wat verkies je voor het weekend?    vroeg  opstaan    laat  opblijven
9 Wat wil je doen in de kerstvakantie als het sneeuwt?    gamen   of buiten  spelen
10 Waar ga je nieuwe kleren kopen?    in de winkel  of  online
11 Hoe los je het op als je computer blokkeert?    alleen  proberen  of  hulp  vragen
12 Wat kies je als je op zaterdag niets te doen hebt?    boeken  lezen  of  films  bekijken
13 Met wie vier je het liefst een verjaardagsfeestje?    met  familie  of  met  vrienden
14 Wat zeg je als je je kamer moet opruimen?    ‘Oké, ik begin er direct aan.’  of  ‘Dat doe ik straks wel.’
15 Wat vind je het minst erg?    huistaken  maken  of  studeren voor toetsen
16 Wat doe je als je ongeduldig voor een rood verkeerslicht staat?    wachten tot het groen is   of toch  oversteken
17 Waarvoor studeer je?    om net de helft te halen  of  om 10/10 te halen
18 Wat krijg je het liefst voor jouw verjaardag?    een  cadeau  of  geld
19 Wat kies je om samen met je vrienden te eten?    fastfood  of  een gezonde maaltijd
20 Welke soort sport verkies je?    individuele  sport  of  groepssport

## pagina 12

### Opdracht 2: Leer je klasgenoten kennen.
2a Stel je keuzes voor en luister naar die van je klasgenoten.
2b Kies minstens één klasgenoot die een andere keuze maakte en noteer de initialen bij het antwoord.
2c Informeer naar de reden voor die andere keuze.

## pagina 13

Hier staat een schrijfopdracht.

### Opdracht 3: Schrijf een tekstje over jezelf. Volg de zes stappen. Kijk naar het voorbeeld van Emma.
Stap a: Selecteer vier keuzes uit de enquête waarover je graag meer zou vertellen.
Voorbeeld Emma: Keuze 10, 12, 8, 19

Stap b: Noteer kort waarom je deze keuzes maakte. Vertel telkens iets over jezelf.
Voorbeeld Emma:
Keuze 10 Shoppen is geweldig, maar écht niet met mijn mama! Wel op Zalando.
Keuze 12 Elke maand ga ik naar de bib voor een of twee boeken. Mijn favoriete serie is De Grijze Jager.
Keuze 8 Ik haat opstaan. Laat opblijven is leuker, want ik kijk graag tv of lees in mijn bed.
Keuze 19 Met mijn vrienden duik ik het liefst binnen in de Quick. Ik ben een enorme fan van de Giant.
 
Stap c: Verantwoord* je keuzes in een tekstje. Begin met Mijn naam is ... Werk op een apart blad.

Een tip bij deze stap:
– Begin niet  elke zin met ‘ik ’.
– Elke zin begint met een hoofdletter en eindigt met een gepast leesteken.
– Sta stil bij de schrijfwijze van de woorden.
– Maak je zinnen niet te lang.

Voorbeeld Emma:
Mijn naam is Emma De Roo.Ik ben gek op shoppen, maar ik haat het om te gaan winkelen met mijn mama. Daarom bestel ik al mijn kleren online via www.zalando.be.  Elke maand kies ik een of twee boeken in de bibliotheek. Mijn favoriete serie is De Grijze Jager. Daarvan heb ik alle boeken twee keer gelezen. Hopelijk maken ze er ooit een film over! Opstaan vind ik echt verschrikkelijk. Ik blijf liever laat op. ’s Avonds kijk ik graag tv of lees ik in mijn bed. Het duurt soms tot 22 uur vooraleer mijn nachtlampje uitgaat. Als ik mag kiezen waar we gaan eten, dan kies ik voor Quick. Die heerlijke Giantburger doet me nu al watertanden. Maar ik hou ook wel van gezonde maaltijden, hoor! Mijn mama maakt lekkere slaatjes.

Stap d: Herlees je kladversie en verbeter je zinnen tot je tevreden bent. Maak met kleuren, foto’s of tekeningen je tekst aantrekkelijker.

## pagina 14
Stap e: Maak je definitieve versie.

Stap f: Is je tekst klaar? Gebruik de checklist om je tekst te controleren.

Checklist:
1 Elke zin begint met een hoofdletter.
2 Het eerste woord van de zinnen varieert (bv. niet altijd beginnen  met ‘ik’).
3 Mijn vier keuzes uit stap 1 komen aan bod.
4 Ik heb gelet op de schrijfwijze van de woorden.
5 De zinnen zijn niet te lang.
6 De tekst ziet er verzorgd uit.
 
Achter elke check staat JA of NEE. De leerlingen moeten aanvullen of de check in orde is of niet.

Dan volgen nog drie vragen over het verloop van hun schrijfopdracht:
- Wat ging goed?
- Wat ging minder goed?
- Mijn werkpunten bij een volgende schijrfopdracht zijn ...:

Stap g: Stop je schrijffiche in je portfolio.

# Les 2
Deel: 1
Les: 2
Lestitel: Communicatie onderzoeken

# Pagina's
Van pagina tot pagina: 15 - 20

# Dit moeten de leerlingen kunnen:
- Je leert de onderdelen van het communicatiemodel.
- Je leert communicatieve situaties onderzoeken.
- Je kunt het communicatiemodel invullen voor een communicatieve situatie.
- Je kunt uitleggen waar er sprake is van ruis in een communicatieve situatie.
- Je kunt uitleggen wanneer de communicatie geslaagd is.

# Dit moeten de leerlingen kennen:
- de onderdelen van het communicatiemodel.

# Dit moeten leerlingen niet kunnen:
- uitleggen wat ruis is.
- uitleggen wat communicatie is.

# De theorie
1) Communicatiemodel op p. 16
Communicatie is het overbrengen of uitwisselen van informatie. Spreken met elkaar, iets naar iemand schrijven, een bericht sturen, whatsappen, e-mailen, een gebaar maken, iemand begroeten, een pictogram plaatsen ... zijn allemaal voorbeelden van communicatie.De zender (schrijver, tekenaar, spreker ...) heeft altijd een doel (iets meedelen, iets vragen ...) voor ogen. Om dat doel te bereiken, kiest hij een kanaal (e-mail, gesprek, sms, brief ...). De boodschap verstuurt hij naar de ontvanger (lezer, kijker, luisteraar ...). Als het effect overeen-komt met het doel, dan is de communicatie geslaagd.Met het communicatiemodel kun je elke vorm van communicatie onderzoeken of voorbereiden.

Voorbeeld: Aan de schoolpoort regelt een agente het verkeer. Leerlingen wachten aan het zebra-pad. De agente steekt haar hand omhoog.

Zender: agente, Boodschap: Alle weggebruikers moeten stoppen., Ontvanger: weggebruikers
Doel: Leerlingen veilig laten oversteken., Kanaal: lichaamstaal, Effect: De weggebruikers stoppen.

2) Boodschap op p. 17
De boodschap is niet altijd wat er letterlijk gezegd wordt, want soms zit er ook beteke-nis achter de woorden, de lichaamstaal, het stemgebruik ... Soms bedoelt de zender iets anders dan wat zijn letterlijke woorden weergeven.
Voorbeeld: Je ziet je hond Max doodgraag, maar je noemt hem altijd liefkozend ‘rotbeest’.

3) Ruis op p. 18
Soms loopt er iets fout met de communicatie, waardoor de boodschap niet of verkeerd aankomt bij de ontvanger. Dat heet ruis of storing.



# Dit zijn de oefeningen uit het werkboek die de leerlingen in de klas gemaakt hebben met de oplossingen:

## pagina 15 

### Opdracht 1: Noteer hoe vaak je hiermee communiceert. (afbeelding van smartphone, walkietalkie, brief, laptop) Kies uit: meerdere keren per dag, dagelijks, wekelijks, maandelijks, jaarlijks, nooit.

### Opdracht 2: Lees de e-mail. Vul het communicatiemodel aan voor de eerst verstuurde e-mail.
E-mail: 
  di 20/06 20:03
  Myrthe Jacobs <myrthe.jacobs@telenet.be>
  Annelien Wagemans X
  RE: Knuffel vergeten
  Hey Annelien
  Ja, we hebben de knuffel gevonden.
  Ik zal hem morgen meenemen naar school.
  Tot dan!
  Myrthe
  Van: Annelien Wagemans [mailto: annelien.wagemans@gmail.com]
  Verzonden: maandag 19 juni 17:21
  Aan: Myrthe Jacobs <myrthe.jacobs@telenet.be>
  Onderwerp: Knuffel vergeten
  Dag Myrthe
  Mijn broertje is daarstraks komen spelen op het verjaardagsfeestje van jouw zusje.
  Hebben jullie misschien een knuffel gevonden? Het is een wit schaapje.
  We denken dat hij die bij jullie vergeten is.
  Groetjes
  Annelien

## pagina 16
Je ziet het communicatiemodel en de leerlingen moeten dit aanvullen 
Zender: antwoord = Annelien
Doel: antwoord = Ze wil een verloren knuffel terugvinden.
Boodschap: antwoord = Hebben jullie een knuffel gevonden?
Kanaal: antwoord = een e-mail
Ontvanger: antwoord = Myrthe
Effect: antwoord = Ze hebben de knuffel gezocht.

### Opdracht 3: Lees de situatie.
Situatie: Tijdens het ontbijt heeft Jonas zin in choco. Maar de pot staat niet op tafel. Hij vraagt: ‘Is er nog choco, mama?’ Zijn mama staat recht om de pot te halen.

3a Vul het communicatiemodel aan.
Zender: antwoord = Jonas
Boodschap: antwoord = Is er nog choco?
Doel: antwoord = Hij wil choco op tafel krijgen.
Kanaal: antwoord = Een gesprek, de stem van Jonas
Ontvanger: antwoord = mama
Effect: antwoord = Mama zet de pot op tafel. 

## pagina 17

3b Jonas vraagt: 'Is er nog choco, mama?'
– Wat is een ‘normaal’ kort antwoord op een dergelijke vraag? antwoord = nee
– Is de communicatie geslaagd als mama dat antwoordt? antwoord = nee
– Waarom stelt Jonas die vraag als hij niet echt dat antwoord wil? 
antwoord = Die vraag is als het ware een verzoek, een licht bevel.
– Geef nog enkele voorbeelden van dergelijke ‘verzoeken’. antwoord = eigen antwoorden van leerkracht of leerlingen
– Wat zou Jonas nog kunnen zeggen om de chocopot op tafel te krijgen? antwoord = eigen antwoorden van leerkracht of leerlingen

3c Is de communicatie geslaagd? antwoord = Ja, want het effect komt overeen met het doel.

## Opdracht 4: Meneer Martens, de leraar wiskunde, is niet altijd even vrolijk. Wat bedoelt hij in deze situaties?
a Jordy wiebelt op twee poten van zijn stoel. Meneer Martens vraagt: ‘Jordy, hoeveel poten heeft een stoel?’
Jordy moet op vier stoelpoten zitten.
b Wat later informeert Jordy: ‘Meneer, wanneer kijken we eens een film?’ Meneer Martens antwoordt: ‘Als Pasen en Pinksteren op één dag vallen.’ We zullen nooit een film kijken.
c Lisa tokkelt in de les op haar smartphone. Ze krijgt dit te horen: ‘Wat ben jij toch een harde werker!’ Leg die smartphone weg en begin te werken.
d Tijdens het uitdelen van de toetsen zegt meneer Martens: ‘Jordy, jij hebt je boeken weer niet vastgehad, hé?’ Jordy heeft een slecht resultaat. 

## pagina 18
Theorie over Ruis
Soms loopt er iets fout met de communicatie, waardoor de boodschap niet of verkeerd aankomt bij de ontvanger. Dat heet ruis of storing.

### Opdracht 5+: In Chef in je oor bereiden twee keukenklunzen een gerecht met de hulp van een topchef. Bekijk het fragment.
Deze opdracht is een plusopdracht. Het is mogelijk dat de leerkracht deze opdracht niet behandeld heeft.

a Wat is het effect van deze instructies*?
– Chef: ‘Doe maar open. Daar zal je een klein  aardappelmesje zien.’
– Chef: ‘Nu een savooikool.’

b In dit fragment loopt het mis. Waar plaats je deze fout in de communicatie? Verklaar.

De fout ligt bij ...
◯de zender.
◯de boodschap.
◯de ontvanger.
◯het kanaal.

c Hoe lost de chef dit probleem op?

Dit is de transcriptie van het fragment Chef in je oor van opdracht 5+:
-             Langs de linkerkant heb je een schuif.
•             Hier?
-             Doe maar open. Ja, daar zal je een klein aardappelmesje zien.
•             Dit?
-             Perfect. Oké, nu die aardappeltjes schillen. Zo snel mogelijk.
•             Oké. Snel. De tijd. Allee, ik snij dat zo dik.
-             Dat komt omdat je een beetje zenuwachtig bent, denk ik.
•             Ik ben jouw handen.
-             Nu een savooikool.
•             Een wat?
-             Een savooikool.
•             Tegen mij moet de chef babbelen als een baby. Ik ben echt een baby in de keuken.
-             Een savooikool. Dat is de groene kool.
•             Een groene kool. Iets dat groen is, dus …
-             De grootste, de mooiste kool.
•             Dit?
-             Ja, dat is een savooi. Ja.
•             Helemaal meenemen?
-             Ja, helemaal meenemen.
•             Oké.


### Opdracht 6: Lees de situaties en kruis aan waar er sprake is van ruis.
Deze opdracht is een plusopdracht. Het is mogelijk dat de leerkracht deze opdracht niet behandeld heeft.

1) Tijdens de treinrit wil de  conducteur je vervoersbewijs controleren. Hij zegt: ‘Goeiemorgen, vervoers-bewijzen alstublieft.’ Maar jij reageert niet. 
antwoord = Er is ruis bij de ontvanger.
2) Je zit in de auto en je moeder belt. Als de wagen een tunnel inrijdt, valt de verbinding weg. 
antwoord = Er is ruis bij het kanaal.
3) Een Antwerpenaar ziet een mooie puppy in een Limburgse dierenwin-kel. Als hij binnenkomt, kijkt de uit-baatster hem vol verwachting aan. ‘Tis veur nen ongd!’ zegt de man.De vrouw antwoordt: ‘Kunt u dat nog eens herhalen?’ 
antwoord = Er is ruis bij de zender en/of de boodschap



## pagina 19

### Opdracht 7: Onderzoek de communicatieve situatie.

De leerlingen krijgen een affiche te zien die in een trein van de NMBS hangt. Op de affiche staat: Bedankt Raphaël. En iedereen die zijn bagage in het gangpad zet.
 
De leerlingen vullen het communicatiemodel aan:
Zender: spoorwegmaatschappij NMBS
Doel: Reizigers instructies geven i.v.m. hun bagage
Boodschap: Berg je bagage op. Zet ze niet in het gangpad.
Kanaal: een affiche
Ontvanger: de treinreizigers
Effect: onbekend

### Opdracht 8+: Onderzoek de communicatieve situatie.
Dit is een plusopdracht. De leerkracht heeft deze opdracht mogelijk niet behandeld.

De leerlingen krijgen een cartoon te zien, bestaande uit vier plaatjes.

Op plaatje 1 staat: de papa die werkt aan een chauffage en een Engelse sleutel vastheeft. Hij zegt: Deze sleutel past niet, Marie!
Op plaatje 2 staat: Marie die in de zetel ligt. Ja, papa? roept ze. Papa antwoordt: Breng die Engelse sleutel eens!
Op plaatje 3 staat Marie die voor een gereedschapskist staat en zegt: Euh ... Die van de voordeur of de achterdeur?
Op plaatje 4 zie je papa verward kijken.

De leerlingen vullen het communicatiemodel aan. De zender is al ingevuld (papa) en de ontvanger ook (Marie)

Communicatiemodel bij deze oefening:
Doel: Hij wil een Engelse sleutel
Boodschap: Breng die Engelse sleutel eens!
Kanaal: een gesprek
Effect: Marie weet niet wat ze moet doen.

Waarom is er ruis in de communicatie?
Antwoord: Marie begrijpt de term Engelse sleutel niet

## pagina 20

### Opdracht 9: Onderzoek de communicatieve situatie.

De leerlingen zien een scherm van een smartphone met daarop een iMessage bericht.
Bovenaan staat de naam Sofia met twee hartjes.
In het gesprek zien we:

Tot morgen, Karen Xx.
Salut x <3
Heb je snap gezien. Gij zijt ook echt stom! ;-)

De leerlingen vullen het communicatiemodel aan. De zender is al ingevuld (Karen) en de ontvanger ook (Sofia).

Doel: 1 laten weten dat ze de snap gezien heeft 2 een grapje maken
Boodschap: Heb je snap gezien. Gij zijt ook echt stom! ;-)
Kanaal: iMessage, sms
Effect: Sofia heeft het gelezen, maar nog niet geantwoord.

9a Waaraan kun je zien dat Karen en Sofia vriendinnen zijn? 
Antwoord: Sofia staat in Karens contacten met twee hartjes achter de naam.  De berichten eindigen met kusjes.

9b Sofia heeft nog niet geantwoord. Kruis aan wat dat volgens jou betekent.
◯ Ze heeft even geen tijd om te antwoorden.
◯ Ze vindt het niet nodig om te antwoorden.
◯ Ze is boos, omdat Karen haar stom noemt.

9c Waarvoor dient de emoji in het bericht? Verandert de emoji de letterlijke boodschap?
Antwoord: Zo toont Karen dat ze het niet meent. Zonder emoji is de boodschap misschien  kwetsend.

9d Is de communicatie geslaagd? wellicht wele Wat kan er fout lopen in de communicatie?
Antwoord: Als de ontvanger dit letterlijk opneemt, is er een probleem

## Dit zijn oefenvragen ter voorbereiding van de toets:
1) Lees de situatie en beantwoord de vragen. 
Situatie 1:
Anna is van plan om een verrassingsfeest te organiseren voor haar beste vriendin Lisa, die binnenkort jarig is. Ze stuurt een berichtje naar Lisa's moeder: "Hallo, ik zou graag wat advies willen over het organiseren van een verrassingsfeest voor Lisa. Zou je me alsjeblieft kunnen helpen?"

a. Vul het communicatiemodel aan.

Situatie 2:
Thomas ontvangt een e-mail van zijn docent waarin staat: "Beste studenten, vanwege onvoorziene omstandigheden wordt de deadline voor het inleveren van de opdracht met één week verlengd. Het nieuwe inlevermoment is volgende week donderdag om 12.00 uur."

1a. Vul het communicatiemodel aan.

1b. Leg uit wanneer deze communicatie succesvol is, onder verwijzing naar elementen uit het communicatiemodel.

2) Stel dat je een belangrijk document moet bezorgen bij een vriend die aan de andere kant van de stad woont. Welk kanaal zou je het beste kunnen gebruiken om te communiceren over de bezorging van het document? Leg uit waarom.

3) Je hebt een afspraak gemaakt om samen met een groep vrienden naar de bioscoop te gaan, maar je ontdekt dat de film die jullie wilden zien is uitverkocht. Welk ander kanaal zou je kunnen gebruiken om je vrienden te laten weten dat het plan is veranderd? Leg uit waarom dit kanaal geschikt is.

4) Geef een voorbeeld van een situatie waarbij non-verbale communicatie een belangrijke rol speelt. Leg uit waarom non-verbale signalen in deze situatie cruciaal zijn voor het begrijpen van de boodschap.

5) Je ontvangt een sms van een vriend die zegt: "Ik ben onderweg." Wat kan de werkelijke betekenis van deze boodschap zijn, afgezien van het letterlijke bericht? Geef een mogelijke interpretatie en leg uit waarom dit past bij de context van de situatie.

## Studeertips bij deze les:
De leerlingen moeten communicatieve situaties onderzoeken door het communicatiemodel te gebruiken. Belangrijk is dat je nadenkt over een communicatieve situatie en dan nadenkt: wie is de zender, wat is zijn doel? Wat is de boodschap? Wie is de ontvanger? Wat is het kanaal? Wat is het effect? Wanneer is de communicatie geslaagd?
Zorg ook dat je weet wat ruis is.

# Les 3
Deel: 1, Les: 3, Lestitel: De bedoeling van de zender achterhalen

## Pagina's
Van pagina 21 t.e.m. pagina 23

## Deze voorkennis hebben ze al:
- In les 2 zagen ze al het communicatiemodel en onderzochten ze al communicatieve situaties. Dat gebeurt in deze les ook, maar dan met een kijkfragment.

## Dit moeten de leerlingen kunnen:
- Je leert waarom zenders communiceren.
- Je leert de bedoeling van de zender herkennen.
- Je onderzoekt communicatieve situaties.
- Je leert het verschil tussen hoofd- en nevendoel.

## Dit moeten de leerlingen niet kunnen:
- Alle verschillende bedoelingen van een zender kunnen opsommen.

## De theorie

1. Doel van de zender op pagina 22:
Een zender heeft altijd een doel. Met zijn boodschap wil hij iets bereiken. De zender wil ...:
– de ontvanger informeren. Hij geeft informatie, legt uit hoe iets zit. Bijvoorbeeld: Met een Facebookbericht laat Yassin weten dat hij verhuisd is.
– de gedachten, de mening of de ideeën van de ontvanger beïnvloeden. Bijvoorbeeld: Met luide stem prijst de marktkramer zijn verse aardbeien aan.
– zijn mening of standpunt geven aan de ontvanger. Bijvoorbeeld: Olivia vond het concert maar niks. Nour maakte haar duidelijk dat het concert door de lichtshow toch wel de moeite waard was.
– instructies geven. Bijvoorbeeld: Oma legt uit hoe ik een cake moet bakken.
– een verhaal vertellen. Bijvoorbeeld: Tijdens het kampvuur las Matteo een griezelverhaal voor.

2. Hoofddoel en nevendoel op pagina 23:
Terwijl hij zijn hoofddoel probeert te bereiken, werkt de zender meestal ook aan nevendoelen.
Bijvoorbeeld: Met zijn reportage over de verdwijnende koraalriffen wil de cineast de kijkers vooral beïnvloeden in hun gedachten en aantonen dat de toestand zorgwekkend is. De makers tonen ook hoe koraal eruitziet, leggen uit wat koraal precies is en waar de riffen zich bevinden (informeren).
Dit zijn de oefeningen uit het werkboek die de leerlingen in de klas gemaakt hebben met de antwoorden die de leerlingen in het werkboek genoteerd hebben in de klas:

## pagina 21

### Opdracht 1: Bekijk de fragmenten.

#### Fragment 1
a Waarover gaat het fragment? (Wat heb je gezien?)
Antwoord: Danny kreeg de prijs van beste kampkok.
b Wie heeft dit fragment gemaakt? (Wie is de zender?) Antwoord: de nieuwsploeg van VTM
c Wat is de bedoeling van de zender? Antwoord: de ontvangers informeren
d Tot welk doelpubliek richt de zender zich? Antwoord: jongeren en volwassenen die een nieuwsuitzending volgen
e Waarom zou iemand naar dit programma kijken?
f In het fragment wordt Danny op drie verschillende plaatsen gefilmd. Som deze plekken op.
Antwoord: in de keuken - in de eetzaal of de refter - op het speelterrein

Dit is de transcriptie van fragment 1:
-Eigenlijk hoeft hij vandaag eens niet te koken, maar omdat hij het niet kan laten, maakt kok Danny Maes toch het dessert en de drankjes voor vanavond. En als de beste kampkok van het land een cocktail maakt, dan moet dat wel iets speciaals zijn.
•Dit is een cocktail van fruitsap, limoensap, suikerwater en een espuma van witte chocolade.De espuma is gemaakt met melk en witte chocolade.
-Danny gaat al tien jaar mee als kok op kamp met Chiro Wiese en zijn kookkunsten worden gesmaakt. Daarom schreven de chiroleden hem in voor de verkiezing van beste kampkok van jeugdwerkorganisatie Mediaraven.
•Op kamp eten ze liever dan thuis. Er zijn veel kinderen die naar mij komen en zeggen 'Oh dat is hier toch zo goed.'Gisteren was er iemand en die kwam zeggen 'Mijne papadie gaat kooklessen volgen, maar die kan niet zo goed koken als gij.'
-Hij haalde het van veertig andere koks na stemrondes en een spannende finale met kookopdrachten en dat is meer dan terecht vinden ze hier.oLekker!oMogen wij dat gans opeten?
•Je mag dat gans opeten van mij. Het mag allemaal voor u zijn.oIk vind dat hij heel lekker kan koken.
-Wat maakt hij dan zoal dat jij zo lekker vindt?
o Frietjes met balletjes
o Lasagne bijvoorbeeld en frietjesenzo, ja eigenlijk alles wat hij maakt.
-En hoe komt het dat het zo lekker is?
oIk weet het niet, misschien heeft hij geheime recepten ofzo, ik weet het niet.
-En natuurlijk zijn de kinderen ook blij met de prijs voor de beste kampkok: een barbecue voor heel het kamp.

einde transcriptie

#### Fragment 2
a            Waarover gaat het fragment? (Wat heb je gezien?)
Antwoord: monitoren in actie met woorden en zinnen
b            Wie heeft dit fragment gemaakt? (Wie is de zender?)
Antwoord: Wakasa, een vereniging die vakanties organiseert
c             Wat is de bedoeling van de zender?
Antwoord: jongeren aansporen om monitor te worden
d            Tot welk doelpubliek richt de zender zich?
Antwoord: jongeren
e             Waarom zou iemand naar dit filmpje kijken?
Antwoord: om geïnformeerd te worden
f              Wat is de functie van humor in het filmpje?
Antwoord: Door humor in het filmpje te verwerken probeert de zender de ontvanger sneller te overtuigen om monitor te worden. Monitor zijn is een fijne belevenis.

Dit is de transcriptie van fragment 2:

Hee, jij?!
Durf jij je te smijten?
Wacht! Nu even serieus …
Ja jongens, draaiboek. Wij gaan er eens een beetje doorbladeren. We beginnen op pagina 27, daar zien we cowboys en indianen.
Wakasa zoekt jou!
Is veiligheid jouw ding?
Is vriendschap belangrijk voor je?
Is geen thema te wild voor je?
Ben je creatief?
En zoek je een leuke stageplaats?
Smijt je!
Word monitor bij Wakasa!
www.wakasa.be
Smijt jezelf en word monitor!
De kokkin van kookkamp, Indiaan Hawdoe, Andree de Gorilla, Barry Konijn, de veiligheidsmummie, zwemvestman, Nele, Liene, Ruben, Filip, de stagiairs, Sam de baas

einde transcriptie

#### Fragment 3
a            Waarover gaat het fragment? (Wat heb je gezien?)
Antwoord: het boeken van een Kazouvakantie
b            Wie heeft dit fragment gemaakt? (Wie is de zender?)
Antwoord: Kazou
c             Wat is de bedoeling van de zender?
Antwoord: instructies geven
d            Tot welk doelpubliek richt de zender zich?
Antwoord: kinderen, jongeren en hun ouders die een Kazouvakantie willen boeken
e             Waarom zou iemand naar dit filmpje kijken?
Antwoord: om te weten hoe een vakantieboeking juist verloopt

Dit is de transcriptie van fragment 3:

In het volgende filmpje leggen we uit hoe je een Kazouvakantie kan boeken met een ‘Mijn Kazouprofiel’.
Yes, het is weer zover! De Kazoukrant valt in de bus. Snel naar de brievenbus en plof daarna maar in de zetel. Neem de krant op je gemak goed door. Overleg met je ouders en maak je keuze. Overleg ook met je vrienden waar jullie samen naartoe willen. Eens je besloten hebt welke vakanties je wil, dan kan je van start gaan.
Surf naar www.kazou.be.
Maak eerst je ‘Mijn Kazouprofiel’ aan.
Klik rechtsboven op ‘Mijn Kazou’.
Vul alle gevraagde gegevens correct in.
Controleer wanneer je gekozen vakantie boekbaar wordt. Dit kan via boekagenda, vakantieoverzicht of vakantiepagina.
Omwille van grote drukte tijdens de boekingen werken we met een wachtrijsysteem.
Tien minuten voor de boeking start, gaan we even offline. Met de boekingsstart krijgt iedereen die dan op onze website is willekeurig een nummer in de wachtrij. Kom je later dan de boekingsstart online dan krijg je een nummer achter in de wachtrij.
Log in op je ‘Mijn Kazouprofiel’.
Klik op ‘Boek nu’ ter bevestiging.
Yes, het is gelukt!
Na het boeken ontvang je een bevestigingsmail.

einde transcriptie

#### De makers van dit fragment willen vooral ...
a een verhaal vertellen = antwoord: geen van de drie fragmenten
b de kijkers beïnvloeden = antwoord: fragment 2
c hun mening of standpunt geven aan de kijkers. = antwoord: geen van de drie fragmenten
d de kijkers informatie geven. = antwoord: fragment 1
e de kijkers uitleggen hoe je iets moet doen. = antwoord: fragment 3

## pagina 22-23

### Opdracht 2: Bekijk het programmaoverzicht. Noteer naast elk programma het belangrijkste doel van de programmamakers.

a De dagschotel - Antwoord: De programmamakers willen vertellen hoe ze iets moeten bereiden.
b De rechtbank - Antwoord: De programmamakers willen het reilen en zeilen van de rechtbank tonen.
c Slotshow Iedereen Tegen Kanker - Antwoord: De programmamakers willen mensen motiveren om geld te doneren.
d 4EVER - Antwoord: De programmamakers willen een verhaal vertellen.
e Zelf een voetbaltafel maken - Antwoord: De programmamakers willen instructies geven om een voetbaltafel te maken.
f STIP IT! - Antwoord: De programmamakers willen de kijkers beïnvloeden om niet te pesten.

## pagina 23

Opdracht 3: Beantwoord de vragen nadat je het beeldfragment bekeken hebt.

a  Wat wordt er verteld in het beeldfragment?  
b  Van wie is de informatie afkomstig?
c  Wat is de belangrijkste bedoeling van de maker van dit fragment?Antwoord: Hij wil de kijker informeren over wat er kan gebeuren als je je onlineprofiel onvoldoende afschermt.
d  Hoe wordt de boodschap in beeld gebracht?
e  Welke doelen hadden de programmamakers nog voor ogen?

Antwoord: een verhaal vertellen

Dit is transcriptie van het beeldfragment van opdracht 3:

-             Hey! Een paar weken geleden kwam Vincent in contact op de chat met een jongen die ook uit Congo komt.

Chatberichten op het scherm:

               Sacha001: Yow Vincent! Ik zie dat je ook uit Congo komt?

               Vincent: Euh … ja, ma wie ben jij?

               Sacha001: Ik ben Congolees, net als jij.

               Vincent: Hoe oud ben je?

               Sacha001: Ik ben 24. Jij 16 he?

               Vincent: Ja, bijna 17  Hoe weet je dat?

               Sacha001: Door je profiel. Ge hebt chille foto’s.

-             Die jongen bleek ook bevriend te zijn met Mama Lema, de vrouw die voor Vincent zorgde in het weeshuis toen hij nog een baby was.

               SMS - Sacha: Mama Lema werkte in het weeshuis waar ik ben opgegroeid.

•             Huh, wa? Hij is blijkbaar in hetzelfde weeshuis opgegroeid als ik. Dat kan zijn dat ik die als baby nog gezien heb.

               SMS- Vincent: OMG! Ongelooflijk!!!

o            Ja, dat weet ik niet. Hij is een paar jaar ouder dan u, waarschijnlijk was hij al weg toen jij geboren werd. Maar dan nog, is het echt wel zot.

•             Ik wil daar nu zeker wel mee afspreken hoor.

-             Heb je hem al eens gezien in het echt?

•             Nee, dat is het nu juist.

o            Pas daar toch maar mee op en zeker niet alleen mee afspreken.

               SMS – Vincent: Zin om eens af te spreken?

-             Nee! Weet je nog hoe goed het was dat wij erbij waren toen Wout afsprak met zijn internetliefje?

o            Ja, ik wil echt niet weten wat er gebeurd was als jullie er niet bij waren.

-             Omdat we het toch niet helemaal vertrouwden, zijn we bij Vincent gebleven toen hij afsprak met Sacha.

•             Hey Sacha! Euh … ja …

o            Ik ben Wout.

-             En ik ben …

             Jij bent Amber!

-             Ja … hoe weet je dat?

             Van op de foto’s. Vincent heeft u ook al een paar keer getagd.

•             Ja … euh … Amai, da’s wel zot dat jij hier nu ineens staat. Ja, want we hebben zoveel gemeen en het is ook zo’n toeval dat jij hier ook in België bent, dat jij Mama Lema ook kent en in hetzelfde weeshuis bent opgegroeid, dat is …

             Ongelooflijk hé? Weet je hoe dat komt?

•             Dat is toch gewoon keiveel toeval?

             Dat is geen toeval, Vincent.

•             Maar jawel toch, dat kan toch niet anders?

             Nee, dat is helemaal geen toeval. Ik ben uw broer, Vincent.

-             We waren echt allemaal onder de indruk en Sacha’s verhaal leek echt te kloppen.

             Dat hadden we niet verwacht, om hier met de broer van Vincent in de living te zitten.

             Ik heb altijd geweten dat ik een broer had. Tijdens de oorlogen zijn we met onze moeder gevlucht, Vincent was nog een baby. Mama heeft ons achtergelaten in het weeshuis.

             Dan is het toch wel toevallig dat jullie elkaar teruggevonden hebben. Ongelooflijk!

•             Dankzij het internet.

o            Ja! Als ik Vincents verhaal las op het internet, hij was aan het vertellen over Congo, het weeshuis, mama Lema enzo, toen dacht ik dat dat wel mijn broer moest zijn. Anders had ik hem nooit gevonden.

•             Ik had dat verhaal online gezet, omdat ik dat wilde delen met mijn vrienden, ik wilde dat even kwijt.

-             Maar omdat Vincent zijn hele verhaal online had gezet, wist Sacha ook alles over hem en kon hij ons overtuigen. Maar als snel bleek dit niet te kloppen en bleek hij enkel uit te zijn op Vincents geld.

             Zeg Vincent, sinds wanneer ben jij zo naïef geworden? Sinds jij met die Sacha omgaat, draait het alleen nog maar om geldzaken! Eerst voor die gsm, dan om dat kind te helpen, nu dit weer …

             Ja, dat is waar.

             En hoe ga je dit nu oplossen?

•             Ik weet niet … Lela vond dat ik dat tegen jullie moest zeggen.

             Ah Lela vond? Dus had Lela geen verantwoordelijkheidszin gehad, dan hadden we het nog altijd niet geweten?

             Danny, rustig! Zo gaat dat niet euh …

             Dat zijn wel serieuze zaken he! Dat is wel afpersing!

             Ja, ik weet het!

             Weet je nu ondertussen al waar die Sacha woont?

•             Ja, ik heb het opgeschreven.

             Dan gaan we er naartoe. Ik wil die Sacha recht in zijn ogen kijken en dat hij dan maar eens vertelt wat er met dat geld gebeurd is.

-             Vincents papa vertrouwde het niet meer en samen met Vincent ging hij naar Brussel om Sacha eens goed aan de tand te voelen.

             Ik had gewoon dringend geld nodig. Ik heb een ongeluk gehad met de auto van een vriend. Ik moet die nu terugbetalen en ik heb het geld niet. Dan heb ik contact gezocht met Vince op internet, omdat ik dacht dat die ook van Congo was.

-             Dus wacht, jij bent mijn broer niet?

             Vincent …

             Nee …

•             Ik snap niet dat jij zo van mensen kunt profiteren! Ik vertrouwde u, mijn familie vertrouwde u, mijn vrienden vertrouwden u! Echt waar, dat je mensen zoiets kunt aandoen! Van mij mag je echt wegrotten, ik wil u niet meer zien!

             Vincent, wacht even!

-             Vincent was er echt kapot van.

•             Ik snap niet dat je zo kan liegen tegen mensen. Ik had ook zo graag een broer gehad, gewoon om te weten dat ik ergens nog familie heb, dat ik niet alleen ben. Was het maar waar.

             Je bent toch niet alleen. Je hebt ons toch nog. Je hebt uw vrienden.

-             Sacha had dus echt misbruik gemaakt van Vincents goedheid.

             Vincent, ik wil er nu ook niet te lang over natrappen, maar ik hoop dat je uw lesje geleerd hebt. Ik vind dat je wel een beetje naïef bent geweest, met dat verhaal met die broer. Als er iemand op het internet zo ineens contact zoekt, allee, dan weet je toch dat dat niet helemaal juist zit.

-             Pas dus op met te veel persoonlijke informatie op het internet te plaatsen. Niet iedereen heeft goede bedoelingen en ze kunnen dus deze informatie misbruiken.
